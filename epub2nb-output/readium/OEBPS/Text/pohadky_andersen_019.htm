<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Pohádky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">

<h2 class="e-booknadpis">Sviňáček</h2>

<p class="e-booktirazacitacetext">Byl jednou chudý, ale náramně
chytrý princ. Měl království tuze malé, ale přece dost velké, aby se na to mohl
oženit. A on se oženit chtěl.</p>

<p class="e-bookprozatext">Byl trochu smělý, a dokonce si troufal říci císařově
dceři:</p>

<p class="e-bookprozatext">„Chceš mě?“</p>

<p class="e-bookprozatext">Chcete vědět, jak ho přijala? Tak poslyšte!</p>

<p class="e-bookprozatext">Na hrobě princova otce rostl krásný, překrásný růžový
keř. Kvetl však jenom každý pátý rok a měl vždycky jen jediný květ. Ale to byla
růže! Voněla tak sladce, že bys při té vůni zapomněl na všechny žaly a
starosti. A pak měl princ slavíka, který uměl tak zpívat, jako by měl v hrdélku
všechny krásné melodie světa.</p>

<p class="e-bookprozatext">Tu růži a toho slavíka měla princezna dostat. Proto je
vložil princ do velkých stříbrných pouzder a poslal do císařského paláce.</p>

<p class="e-bookprozatext">Císař si je dal přenést do velkého sálu, v němž si
princezna často hrála se svými dvorními dámami na „návštěvy“. Ani princezna,
ani dvorní dámy nic jiného nedělaly.</p>

<p class="e-bookprozatext">Když císařova dcera spatřila velká stříbrná pouzdra,
radostí tleskala rukama.</p>

<p class="e-bookprozatext">„Kdyby to tak byla malá kočička!“ pravila, když
otvírala první pouzdro.</p>

<p class="e-bookprozatext">Ale byla v něm krásná růže.</p>

<p class="e-bookprozatext">„Ta je ale krásně zhotovena!“ říkaly všechny dvorní
dámy.</p>

<p class="e-bookprozatext">„Ta je víc nežli krásná,“ pravil císař, „ta je
nádherná!“</p>

<p class="e-bookprozatext">Ale princezna k ní přivoněla a byla by se málem dala
do pláče.</p>

<p class="e-bookprozatext">„Fuj, otče!“ pravila. „Vždyť není umělá, je skutečná!“</p>

<p class="e-bookprozatext">„Fuj!“ pravili všichni dvořané. „Je skutečná!“</p>

<p class="e-bookprozatext">„Podívejme se nejprve, co je v druhém pouzdru, nežli
se rozhněváme!“ mínil císař.</p>

<p class="e-bookprozatext">A tu se objevil slavík. Zpíval tak krásně, že hned
nemohli o něm říci nic zlého.</p>

<p class="e-bookprozatext">„Šarmant (krásné)!“ pravily dvorní dámy, neboť
hovořily všechny francouzsky, jedna hůř než druhá.</p>

<p class="e-bookprozatext">„Ten pták mi připomíná hrací skřínku nebožky
císařovny,“ pravil jeden starý kavalír. „Ach ano, týž hlas, týž přednes.“</p>

<p class="e-bookprozatext">„Ano!“ pravil císař a rozplakal se jako malé dítě.</p>

<p class="e-bookprozatext">„Ani bych nevěřila, že je skutečný,“ řekla princezna.</p>

<p class="e-bookprozatext">„Ovšem, je to skutečný pták,“ pravili ti, kteří jej
přinesli.</p>

<p class="e-bookprozatext">„Tak jej nechme, ať si lítá!“ řekla princezna a
nechtěla rozhodně dovolit, aby princ přišel.</p>

<p class="e-bookprozatext">Ten se však nedal zmást. Pomazal si obličej hnědou a
černou barvou, narazil si na hlavu čepici a zaklepal.</p>

<p class="e-bookprozatext">„Dobrý den, císaři!“ pravil. „Nemohl bych v zámku
dostat nějakou službu?“</p>

<p class="e-bookprozatext">„Inu, bylo tady již mnoho takových, kteří práci
hledají,“ odpověděl císař. „Ale uvidíme. Potřebuji někoho, kdo umí pást vepře.
My totiž máme mnoho vepřů.“</p>

<p class="e-bookprozatext">A tak byl princ přijat za císařského pasáčka vepřů&#160;–
sviňáčka. Bydlel v chudobné komůrce dole u chlévů. Ale byl celý den venku u&#160;prasečího
chlívku a na čemsi pracoval. Když byl večer, dohotovil hezounký malý kotlík, na
kterém byly kolem dokola samé rolničky. Když se voda v kotlíku vařila, rolničky
překrásně zvonily a hrály starou melodii:</p>

<p class="e-bookversebezpredsazeni6bza">„Měl jsem, měl jsem,<br class="calibre12"/>
ale nemám více…“</p>

<p class="e-bookprozatext">Ale největší umění bylo v tom, že když jsi strčil prst
do páry vycházející z kotlíku, mohls hned cítit, jaká jídla se připravují na
všech ohništích, co jich bylo v městě. No, tohle bylo přece něco jiného nežli
ta růže!</p>

<p class="e-bookprozatext">Šla kolem princezna se všemi svými dvorními dámami, a
když uslyšela melodii, zastavila se a vesele se dívala. Uměla totiž také hrát
tu písničku. To však bylo jediné, co dovedla, ale hrála to jedním prstem.</p>

<p class="e-bookprozatext">„Vždyť já tuhle píseň znám,“ pravila, „to je nějaký
vzdělaný sviňáček! Poslyšte, jděte k němu a zeptejte se, co ten nástroj stojí!“</p>

<p class="e-bookprozatext">Jedna dvorní dáma tam musila běžet, ale dříve si obula
střevíce s&#160;vysokými podpatky.</p>

<p class="e-bookprozatext">„Co žádáš za ten kotlík?“ zeptala se.</p>

<p class="e-bookprozatext">„Chci deset hubiček od princezny,“ odpověděl pasáček.</p>

<p class="e-bookprozatext">„Pánbůh chraň!“ pravila dvorní dáma.</p>

<p class="e-bookprozatext">„Inu, já neslevím,“ prohlásil pasáček.</p>

<p class="e-bookprozatext">„Tak co řekl?“ tázala se princezna.</p>

<p class="e-bookprozatext">„Ani to nemohu opakovat!“ pravila dvorní dáma. „Je to
strašlivé!“</p>

<p class="e-bookprozatext">„Tak mi to pošeptej!“</p>

<p class="e-bookprozatext">I pošeptala jí to.</p>

<p class="e-bookprozatext">„Ten nezpůsoba!“ zvolala princezna a šla dál.</p>

<p class="e-bookprozatext">Ale sotva ušla několik kroků, zvonily rolničky zas
krásně:</p>

<p class="e-bookversebezpredsazeni6bza">„Měl jsem, měl jsem,<br class="calibre12"/>
ale nemám více…“</p>

<p class="e-bookprozatext">„Poslyš!“ řekla princezna. „Zeptej se ho, nechce-li
deset hubiček od mých dvorních dam!“</p>

<p class="e-bookprozatext">„Ne, děkuji!“ odpověděl pasáček. „Deset hubiček od
princezny, jinak si kotlík nechám!“</p>

<p class="e-bookprozatext">„Tohle je hloupé!“ řekla princezna. „Ale tak se aspoň
postavte přede mne, aby to nikdo neviděl!“</p>

<p class="e-bookprozatext">Dvorní dámy se postavily před ní a roztáhly sukně. Tak
dostal sviňáček deset hubiček a princezna dostala kotlík.</p>

<p class="e-bookprozatext">No, to bylo radosti! Celý večer a celý den se musila
voda v&#160;kotlíku vařit. Nebylo v celém městě ohniště, aby v zámku nevěděli,
co se tam vaří, a to jak u pana ředitele, tak u ševce. Dvorní dámy tančily a
tleskaly rukama.</p>

<p class="e-bookprozatext">„My víme, kdo bude mít sladkou polévku se svítkem! My
víme, kdo bude mít krupičnou kaši a karbanátky! To je zajímavé!“</p>

<p class="e-bookprozatext">„Náramně zajímavé!“ pravila dvorní hofmistryně.</p>

<p class="e-bookprozatext">„Tak jenom si to hezky nechte pro sebe! Jsem přece
dcera císařova!“</p>

<p class="e-bookprozatext">„Budeme mlčet jako hrob!“ ubezpečovaly ji všechny.</p>

<p class="e-bookprozatext">Sviňáček&#160;– totiž princ, ale ony to nevěděly a
myslily, že je to opravdový sviňáček&#160;– vynalezl zase, sotva uplynul den,
něco jiného. Byl to mlýnek. Když jím někdo otáčel, zněly z něho všechny taneční
melodie, jaké byly známy od stvoření světa.</p>

<p class="e-bookprozatext">„Ale tohle je šarmant!“ zvolala princezna, když tudy
šla. „Ještě nikdy jsem neslyšela krásnější skladby. Poslyš! Jdi a zeptej se
pasáčka, co ten mlýnek stojí! Ale líbat se nedám!“</p>

<p class="e-bookprozatext">„Chce za něj sto hubiček od princezny,“ řekla dvorní
dáma, která se tam šla zeptat.</p>

<p class="e-bookprozatext">„Zdá se, že blázní!“ zvolala princezna.</p>

<p class="e-bookprozatext">I šla dál, ale když ušla kousek cesty, zastavila se.</p>

<p class="e-bookprozatext">„Musíme podporovat umění,“ pravila. „Jsem přece dcera
císařova. Řekni mu, že mu dám deset hubiček jako včera a ty ostatní ať si vezme
od dvorních dam!“</p>

<p class="e-bookprozatext">„Ovšem, ale nám se do toho líbání nechce!“ namítaly
dvorní dámy.</p>

<p class="e-bookprozatext">„Mnoho řečí!“ odsekla princezna. „Když já jej mohu
políbit, můžete vy také! Pamatujte si, že vám dávám stravu a plat!“</p>

<p class="e-bookprozatext">Dvorní dáma se musila vrátit k sviňáčkovi.</p>

<p class="e-bookprozatext">„Sto hubiček od princezny,“ řekl, „nebo si necháme
každý své!“</p>

<p class="e-bookprozatext">„Tak se postavte přede mne!“ nařídila princezna.</p>

<p class="e-bookprozatext">Všechny dvorní dámy se postavily před ni a on se dal
do líbání.</p>

<p class="e-bookprozatext">„Jakýpak je to tam dole u prasečího chlívku sběh lidí?“
podivil se císař, který vyšel také na procházku. Mnul si oči a nasadil si
brýle.</p>

<p class="e-bookprozatext">„Vždyť to jsou dvorní dámy a hrají si! To se musím na
ně podívat!“</p>

<p class="e-bookprozatext">I povytáhl si pantofle vzadu, aby je neztratil, neboť
to byly vlastně sešlapané střevíce. No, ten si pospíšil!</p>

<p class="e-bookprozatext">Zcela tiše se přiblížil.</p>

<p class="e-bookprozatext">Dvorní dámy byly docela zaměstnány počítáním hubiček,
aby hra byla poctivá a on nedostal příliš mnoho, ale také ne příliš málo. Ani
při tom nezpozorovaly císaře. Ten se postavil na špičky.</p>

<p class="e-bookprozatext">„Copak je tohle!“ zvolal, když viděl, jak se ti dva
tam líbají.</p>

<p class="e-bookprozatext">A právě když sviňáček dostával osmdesátou šestou
hubičku, přetáhl je pantoflem po hlavě.</p>

<p class="e-bookprozatext">„Ven!“ vzkřikl císař, neboť byl tuze rozhněván.</p>

<p class="e-bookprozatext">A princezna se dala do pláče, pasáček huboval a přitom
pršelo, jen se lilo.</p>

<p class="e-bookprozatext">„Ach, já ubohá!“ fňukala princezna. „Že jsem si
nevzala toho krásného prince! Ach, jak jsem nešťastná!“</p>

<p class="e-bookprozatext">A sviňáček šel za strom, smyl si černou a hnědou barvu
z&#160;obličeje, odhodil ošklivé šaty a vystoupil před císařovu dceru ve svém
oděvu jako princ. Byl tak krásný, že se mu princezna musila až poklonit.</p>

<p class="e-bookprozatext">„Nechtěla sis mě vzít!“ pravil. „Nerozuměla jsi růži a
slavíkovi, ale se sviňáčkem ses mohla líbat pro hračku!“</p>

<p class="e-bookprozatext">Princ odešel do své říše, přirazil vrata a zastrčil
závoru. Teď mohla princezna stát venku a zpívat si:</p>

<p class="e-bookversebezpredsazeni6bza">„Měla jsem, měla jsem,<br class="calibre12"/>
ale nemám více…“</p>

</div>
</body>
</html>