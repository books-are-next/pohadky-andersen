<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Pohádky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">

<h2 class="e-booknadpis">Slavík</h2>

<p class="e-booktirazacitacetext">V Číně, jak asi víte, byl kdysi
císař Číňan a všichni jeho dvořané byli rovněž Číňané. Je tomu již mnoho a
mnoho let, co se přihodil příběh, který budu vypravovat, ale právě proto stojí
za poslechnutí, než se na něj úplně zapomene.</p>

<p class="e-bookprozatext">Císařův zámek byl nejnádhernější na světě; byl celičký
z jemného porcelánu, velmi drahocenného, ale také velmi křehkého, takže všichni
musili dávat pozor, aby se ho neopatrně nedotkli. V&#160;zámecké zahradě byly
přepodivné květiny a na nejkrásnějších byly přivázány stříbrné zvonečky. Ty
zvonily, aby nikdo nešel okolo květiny, aniž si jí všiml.</p>

<p class="e-bookprozatext">Ano, všechno bylo velmi dobře promyšleno v císařově
zahradě, která se rozprostírala tak daleko, že ani sám zahradník nevěděl, kde
končí. Když jsi hodnou dobu šel tou zahradou, přišel jsi do překrásného lesa s
vysokými stromy a hlubokými jezery.</p>

<p class="e-bookprozatext">Les sahal až k moři, které bylo modré a hluboké.
Veliké lodi mohly plout až pod větve stromů a v těch bydlil slavík. Zpíval tak
krásně, že i chudý rybář, který měl přece na starosti velmi mnoho jiných věcí,
tiše naslouchal, když byl v noci na moři, aby zatáhl síť, a&#160;zaslechl
slavíka.</p>

<p class="e-bookprozatext">„Panebože! Jak je to krásné!“ říkal. Potom se musel
starat o své věci a zapomněl na ptáka. Ale příští noc, když rybář vyplul a
nikdo nezpíval, říkal zase: „Panebože! Jak to bylo krásné!“</p>

<p class="e-bookprozatext">Ze všech zemí celého světa přicházeli cizinci do
císařova města. Obdivovali se zámku a zahradě, když však zaslechli zpěv
slavíkův, říkali všichni: „Ale tohle je nejhezčí!“</p>

<p class="e-bookprozatext">A cizinci o tom vyprávěli doma a učenci psali mnoho
knih o&#160;městě, zámku a zahradě. Ale na slavíka nezapomněli, o tom hovořili
nejvíc. A ti, kteří uměli básnit, psali překrásné básně vesměs o slavíku v lese
u hlubokého moře.</p>

<p class="e-bookprozatext">Ty knihy šly do celého světa a některé se dostaly také
k císaři. Seděl v lenošce, četl a četl, co chvíli pokyvoval hlavou, neboť jej
těšilo číst ty nádherné popisy města, zámku a zahrady.</p>

<p class="e-bookprozatext">„Ale ten slavík je přece jen nejlepší ze všeho!“ bylo
tam napsáno.</p>

<p class="e-bookprozatext">„Copak je to!“ zvolal císař. „Slavík! Vždyť ho ani
neznám! Že je takový pták v mé říši, a k tomu ještě v mé zahradě? To jsem ještě
nikdy neslyšel! O takové věci se dovím teprve z knih!“</p>

<p class="e-bookprozatext">Zavolal svého kavalíra, který byl tak urozený, že když
se ho někdo méně urozený odvážil oslovit nebo se ho po něčem tázat, neodpovídal
jinak než pouze: „P!“ A to přece nic neznamená.</p>

<p class="e-bookprozatext">„V mé zahradě prý je velmi pozoruhodný pták zvaný
slavík!“ řekl císař. „Říkají o něm, že je nejlepší ze všeho v mé říši! Pročpak
jste mi nikdy nic o něm neřekli?“</p>

<p class="e-bookprozatext">„Neslyšel jsem ještě nikdy jeho jméno,“ řekl kavalír. „Nebyl
ještě nikdy představen u dvora!“</p>

<p class="e-bookprozatext">„Chci, aby sem dnes večer přišel a zpíval přede mnou,“
nařídil císař. „Celý svět ví, co mám, a já to nevím!“</p>

<p class="e-bookprozatext">„Neslyšel jsem ještě nikdy jeho jméno,“ opakoval
kavalír, „ale budu ho hledat, a také ho najdu!“</p>

<p class="e-bookprozatext">Ale jak jej najít? Kavalír běhal po schodech nahoru
dolů, probíhal sály a chodbami, potkal mnoho lidí, ale nikdo z nich neslyšel
hovořit o slavíku. A kavalír běžel opět k císaři a řekl, že to je jistě
báchorka, vymyšlená těmi, kdo knihy psali.</p>

<p class="e-bookprozatext">„Vaše Veličenstvo, neračiž věřit tomu, co se tam píše!
Jsou to výmysly a snad cosi, čemu se říká černé umění.“</p>

<p class="e-bookprozatext">„Ale kniha, v které jsem to četl,“ pravil císař, „byla
mi poslána od mocného císaře japonského, a tedy nemůže lhát. Chci slyšet
slavíka! Ať je tady dnes v noci. Je v nejvyšší mé milosti! A nepřijde-li, dám
všem dvořanům nabouchat na břicho, až se najedí!“</p>

<p class="e-bookprozatext">„Tsig-pe!“ řekl kavalír a běhal zas po schodech nahoru
dolů a&#160;všemi sály a chodbami. A půl dvora běhalo s ním, neboť si nechtěli
dát nabouchat na břicho. To bylo vyptávání po tom zvláštním slavíku, kterého
znal celý svět, ale nikdo u dvora!</p>

<p class="e-bookprozatext">Konečně se ptali malé, chudé děvečky v kuchyni. Ta jim
odpověděla:</p>

<p class="e-bookprozatext">„Toho slavíka dobře znám. Ten vám zpívá! Každý večer
smím donést trochu zbytků jídel domů své ubohé nemocné matce, která bydlí až na
břehu moře. A když se pak vracím a znavena odpočívám v lese, tu slýchám slavíka
zpívat! Až se mi slzy derou při tom do očí; připadá mi, jako by mě moje matka
líbala!“</p>

<p class="e-bookprozatext">„Poslyš, děvečko,“ řekl kavalír, „zaopatřím ti stálé
místo v&#160;kuchyni a dovolení, abys směla vidět císaře, když jí, jestliže nás
dovedeš k slavíkovi. Ten ptáček je totiž na dnešek pozván ke dvoru.“</p>

<p class="e-bookprozatext">I šli s děvečkou do lesa, kde slavík obyčejně zpíval.
Půl dvora šlo s nimi.</p>

<p class="e-bookprozatext">Když tak šli a byli v nejlepším, začala bučet kráva.</p>

<p class="e-bookprozatext">„Ó,“ říkali dvořané, „tady jej máme! Toť opravdu
pozoruhodné! Jaká síla je v tak malém zvířátku! Zcela jistě jsem jej slýchal
již dříve!“</p>

<p class="e-bookprozatext">„Ale ne, to kráva tak bučí!“ zvolala děvečka. „Jsme
ještě daleko od našeho místa!“</p>

<p class="e-bookprozatext">Vtom zakvákaly žáby v bažině.</p>

<p class="e-bookprozatext">„Skvostné!“ řekl čínský zámecký kaplan. „Již jej
slyším, toť zní jako malé kostelní zvonečky.“</p>

<p class="e-bookprozatext">„Ale vždyť to jsou žáby!“ smála se děvečka. „Myslím
však, že slavíka již brzy uslyšíme!“</p>

<p class="e-bookprozatext">Vtom začal slavík zpívat.</p>

<p class="e-bookprozatext">„To je on!“ zvolala děvečka. „Poslouchejte ho! A
tamhle sedí!“ A&#160;ukazovala na šedého ptáčka nahoře ve větvích.</p>

<p class="e-bookprozatext">„Je to možné?“ řekl kavalír. „Tak jsem si ho nikdy
nepředstavoval! Jak prostě vypadá! To jistě je tím, že vidí tolik vznešených
lidí okolo sebe!“</p>

<p class="e-bookprozatext">„Slavíčku!“ zvolala děvečka hodně hlasitě. „Náš
milostivý císař si přeje, abys před ním zpíval!“</p>

<p class="e-bookprozatext">„S největší radostí!“ odpověděl slavík. I dal se do
zpěvu, až bylo radost ho poslechnout.</p>

<p class="e-bookprozatext">„To zní jako skleněné zvonečky!“ řekl kavalír. „A
podívejte se na jeho hrdélko, jak se nadouvá! Toť podivné, že jsme ho dříve
nikdy neslyšeli! Ten bude mít velký úspěch u dvora!“</p>

<p class="e-bookprozatext">„Mám zpívat ještě jednou před císařem?“ ptal se
slavík, domnívaje se, že je císař přítomen.</p>

<p class="e-bookprozatext">„Můj znamenitý slavíčku,“ zvolal kavalír, „činí mi
zvláštní potěšení, že vás smím pozvat na dnešek večer ke dvoru, kdež okouzlíte
Jeho císařskou Milost svým rozkošným zpěvem!“</p>

<p class="e-bookprozatext">„Můj zpěv se nejlépe vyjímá ve větvích!“ namítl
slavík, ale šel s&#160;nimi přece rád, když slyšel, že si to císař přeje.</p>

<p class="e-bookprozatext">V zámku bylo všechno v lesku. Zdi a podlaha, všechno z&#160;porcelánu,
zářily ve světle mnoha tisíc zlatých svítilen. Nejkrásnější květiny, které pěkně
zvonily, byly postaveny po chodbách. Když tak všichni běhali, působili vánek,
kterým se rozezvučely všechny zvonky, až nebylo nic jiného slyšet.</p>

<p class="e-bookprozatext">Uprostřed velkého sálu, kde císař seděl, bylo
postaveno zlaté bidélko a na tom měl slavík sedět. Celý dvůr byl přítomen, a
malé děvečce bylo dovoleno stát za dveřmi, neboť měla nyní titul skutečné
kuchařky. Všichni byli v plné nádheře a dívali se na šedého ptáčka, jemuž císař
pokynul.</p>

<p class="e-bookprozatext">A slavík zpíval tak krásně, že císaři vstoupily slzy
do očí. Tekly mu po tvářích, a tu zpíval slavík ještě krásněji, že to šlo až k
srdci. Císař byl velmi dojat a prohlásil, že má slavík dostat jeho zlatý
pantofel a že jej má nosit zavěšený okolo krku. To bylo největší vyznamenání,
jaké císař mohl udělit. Ale slavík poděkoval za tuto poctu a řekl, že se mu
dostalo již odměny.</p>

<p class="e-bookprozatext">„Viděl jsem slzy v očích císařových a vím, že císař
bude nyní ještě laskavější k utlačovaným a trpícím.“</p>

<p class="e-bookprozatext">A potom zpíval opět svým sladkým, krásným hlasem.</p>

<p class="e-bookprozatext">„Toť náramně roztomilé chování,“ říkaly dvorní dámy a braly
si vodu do úst, aby klokotaly, když s nimi někdo mluvil. Domnívaly se, že
zpívají jako slavík. Dokonce i lokajové a komorné prohlásili, že byli
spokojeni, a to již něco znamená, neboť oni jsou nejvybíravější a mají největší
nároky.</p>

<p class="e-bookprozatext">Ano, slavík udělal opravdu štěstí.</p>

<p class="e-bookprozatext">Měl zůstat u dvora, mít svoji klec a úplnou volnost
procházet se venku dvakrát za den a jednou v noci. Dostal dvanáct služebníků a&#160;ti
jej měli držet na hedvábné stužce, přivázané k jeho nožce. Nebyla žádná rozkoš
tak chodit.</p>

<p class="e-bookprozatext">Celé město hovořilo o zvláštním ptáku, a když se dva
lidé potkali, tu neřekl jeden nic jiného nežli: „Sla-“ a druhý: „-vík“ a&#160;povzdechli
a rozuměli si. Dokonce jedenáct hokynářových dětí bylo po něm nazváno, třeba
nemělo ani jedno z nich nadání pro zpěv.</p>

<p class="e-bookprozatext">Jednoho dne došla císaři veliká krabice a na ní bylo
napsáno: Slavík.</p>

<p class="e-bookprozatext">„To asi je zase nová kniha o našem slavném ptáku!“
řekl císař.</p>

<p class="e-bookprozatext">Ale nebyla to kniha. V krabici byl umělý slavík, který
se měl vyrovnat tomu živému, ale byl úplně posázen diamanty, rubíny a&#160;safíry.
Když jej natáhli, zpíval jeden z kousků, které zpíval skutečný slavík, a při
tom hýbal ocáskem nahoru dolů a skvěl se stříbrem a zlatem. Okolo krku měl malý
pásek a na něm bylo napsáno: „Slavík císaře japonského je chudý proti slavíku
císaře čínského.“&#160;–</p>

<p class="e-bookprozatext">Musíme ještě dodat, že v Japonsku vládl tehdy také
císař, jako v&#160;tak mnohých zemích na světě.</p>

<p class="e-bookprozatext">„To je skvostné!“ říkali všichni. A ten, který přinesl
umělého ptáka, dostal hned titul vrchního císařského dodavatele slavíků.</p>

<p class="e-bookprozatext">„Nyní ať zpívají spolu, to bude dueto!“</p>

<p class="e-bookprozatext">A museli zpívat spolu, ale nijak jim to nešlo.
Skutečný slavík totiž zpíval podle svého způsobu, kdežto umělý pták podle
válečku, který byl do něho vložen.</p>

<p class="e-bookprozatext">„Můj slavík za to nemůže,“ pravil jeho zhotovitel. „Je
pevný v&#160;taktu&#160;– vždyť je z mé školy!“</p>

<p class="e-bookprozatext">I zpíval umělý pták sám. Udělal právě takový dojem
jako ten opravdový, a k tomu byl ještě mnohem hezčí napohled: zářil jako
náramky a jehlice nejvznešenějších dvorních dam a pánů.</p>

<p class="e-bookprozatext">Třiatřicetkrát zpíval týž kus, a přece se neunavil.
Posluchači by ho byli rádi slyšeli ještě jednou, ale císař mínil, že by měl
zase něco zpívat živý slavík. Ale kam se jen poděl? Nikdo nezpozoroval, že
vyletěl otevřeným oknem ven do svých zelených lesů.</p>

<p class="e-bookprozatext">„Ale copak je tohle?“ zvolal císař udiven. A dvořané
hubovali a&#160;mínili, že slavík je náramně nevděčné zvíře.</p>

<p class="e-bookprozatext">„Nejlepšího ptáka však přece máme!“ říkali. A tak
musel umělý pták opět zpívat. Zpíval týž kousek počtyřicáté, ale oni jej celý
ještě neznali, neboť byl velmi těžký. A jeho zhotovitel náramně ptáka chválil,
ba ubezpečoval posluchače, že je lepší nežli skutečný slavík, a to nejenom
zevnějškem, množstvím démantů, ale svými schopnostmi.</p>

<p class="e-bookprozatext">„Neboť, račte pohlédnout, pánové, a Vaše Veličenstvo
přede všemi! U skutečného slavíka nikdy nemůžeme vypočítat, co přijde, ale u
ptáka umělého je všechno jisté! Tak to je a nejinak! Můžeme se o tom
přesvědčit, otevřít jej a ukázat, jak v něm leží válečky, jak jdou a jak jedno
vyplývá z druhého!&#160;–“</p>

<p class="e-bookprozatext">„To je docela můj názor,“ říkali všichni. A
zhotoviteli bylo dovoleno ukázat nejbližší neděli ptáka lidu. „Ať také slyší
jeho zpěv!“ pravil císař.</p>

<p class="e-bookprozatext">Lidé slyšeli umělého slavíka a byli blaženi, jako by
se byli opili čajem&#160;– tak totiž to dělají v Číně. A všichni říkali: „Ó!“ a
zvedali ukazováčky obou rukou do výše a kývali hlavami.</p>

<p class="e-bookprozatext">Ale chudý rybář, který slyšel opravdového slavíka,
říkal:</p>

<p class="e-bookprozatext">„Zní to dost pěkně a podobá se to slavičímu zpěvu, ale
něco tomu schází, ani nevím co!“</p>

<p class="e-bookprozatext">Skutečný slavík byl vypovězen ze země a z říše.</p>

<p class="e-bookprozatext">Umělý pták měl místo na hedvábné podušce, těsně vedle
lože císařova. Všechny dary, které dostal, zlato a drahokamy, ležely okolo něho
a kromě toho byl poctěn titulem „zpěvák nočního stolku Jeho Veličenstva císaře
v hodnosti číslo prvé po levé straně“. Neboť císař pokládal za čestnější tu
stranu, na které je srdce. A srdce je i&#160;u&#160;císařů na levé straně.</p>

<p class="e-bookprozatext">Zhotovitel napsal dvacet pět svazků o umělém ptáku.
Bylo to náramně učené a dlouhé a psáno nejtěžšími čínskými slovy. Všichni lidé
říkali, že to četli a že tomu porozuměli, neboť jinak by byli pokládáni za
hloupé a císař by jim byl dal nabouchat na břicho.</p>

<p class="e-bookprozatext">Tak to šlo celý rok: Císař, dvůr a všichni ostatní
Číňané znali každý trylek ze zpěvu umělého ptáka zpaměti, ale právě tím se jim
ještě více líbil. Mohli sami zpívat s ním a také to dělali. Uličníci zpívali „tititi&#160;–
klokloklo!“ a také císař tak zpíval. To bylo opravdu nádherné!</p>

<p class="e-bookprozatext">Ale jednou večer, když pták nejlépe zpíval a císař,
leže na posteli, jej poslouchal, náhle něco uvnitř ptáka prasklo, pak ještě
vrrr!&#160;– všechna kolečka se roztočila a nakonec hudba přestala.</p>

<p class="e-bookprozatext">Císař vyskočil z postele a dal hned zavolat svého
osobního lékaře. Ale co mohl ten pomoci! Potom poslal pro hodináře a ten po
mnohých řečech a dlouhém přemýšlení jakž takž uvedl ptáka do pořádku. Ale řekl,
že je nutno ho šetřit, neboť prý jsou čepy v něm opotřebovány a není možné
vsadit nové tak, aby dobře hrál.</p>

<p class="e-bookprozatext">V celé říši byl nad tím velký zármutek. Jenom
jedenkrát za rok směli nechat ptáka zpívat, a to ještě s ním museli opatrně
zacházet. A potom měl císařův kapelník vždycky malou řeč a těžkopádně
vysvětloval, že to je právě tak krásné jako dříve. A tak bylo zase dobře.</p>

<p class="e-bookprozatext">Uplynulo pět let a v celé zemi byl opět veliký
zármutek. Všichni měli svého císaře opravdu rádi, avšak císař onemocněl a
říkalo se, že se již neuzdraví. Nový císař byl již zvolen a lidé stáli venku na
ulici a tázali se dvorního kavalíra, jak je s jejich císařem.</p>

<p class="e-bookprozatext">„P!“ řekl a potřásl hlavou.</p>

<p class="e-bookprozatext">Studený a bledý ležel císař ve své veliké nádherné
posteli. Celý dvůr myslil, že je mrtev, a všichni spěchali pozdravit nového
císaře. Komorníci běželi ven, aby o tom hovořili, a služebné pořádaly kávové
dýchánky.</p>

<p class="e-bookprozatext">Kolem dokola ve všech sálech a na chodbách byly
koberce, aby nebylo slyšet, když někdo jde. Proto tam bylo ticho, velké ticho.</p>

<p class="e-bookprozatext">Ale císař ještě nebyl mrtev. Ztuhlý a bledý ležel v
nádherné posteli s dlouhými sametovými záclonami s těžkým zlatým třepením.
Vysoko nahoře bylo okno otevřeno a měsíc svítil dovnitř na císaře a umělého
ptáka.</p>

<p class="e-bookprozatext">Ubohý císař nemohl ani téměř vydechnout, bylo mu, jako
by něco tížilo jeho hruď. Otevřel oči a spatřil, že mu Smrt sedí na prsou, že
má na hlavě jeho zlatou korunu, v jedné ruce drží císařovu zlatou šavli a v
druhé jeho nádherný prapor. A kolem dokola vyhlížely ze záhybů velkých
sametových závěsů okolo postele podivné hlavy, některé velmi ohyzdné, jiné zas
krásné a milé. Byly to všechny zlé i&#160;dobré skutky císařovy; dívaly se na
něj nyní, když Smrt seděla na jeho srdci.</p>

<p class="e-bookprozatext">„Pamatuješ?“ šeptala hlava za hlavou. „Pamatuješ?“ A
potom mu toho navypravovaly tolik, až mu pot vyvstal na čele.</p>

<p class="e-bookprozatext">„To jsem nikdy nevěděl,“ řekl císař. „Hudbu, hudbu,
velký čínský buben!“ volal, „abych neslyšel, co povídají!“</p>

<p class="e-bookprozatext">Ale hlavy pokračovaly a Smrt kývala jako Číňan ke
všemu, co říkaly.</p>

<p class="e-bookprozatext">„Hudbu! Hudbu!“ křičel císař. „Ty malý, rozkošný zlatý
ptáčku! Zpívej přece, zpívej! Dal jsem ti zlato a drahokamy, sám jsem ti
pověsil svůj zlatý pantofel okolo krku, tož zpívej, zpívej!“</p>

<p class="e-bookprozatext">Ale pták stál tiše. Nebyl tu nikdo, kdo by ho natáhl,
a slavík jinak nezpíval. Jen Smrt se dále dívala na císaře velkými prázdnými
očními důlky. A bylo ticho, strašlivé ticho.</p>

<p class="e-bookprozatext">Vtom zazněl u samého okna překrásný zpěv. Byl to živý
slavíček, který seděl venku na větvi. Slyšel o smutku císařově, i přišel, aby
jej svým zpěvem potěšil a vzbudil v něm novou naději. A jak zpíval, bledly
postavy víc a více, krev rychleji a rychleji proudila v slabém těle císařově a
Smrt sama naslouchala a pravila:</p>

<p class="e-bookprozatext">„Zpívej dále, slavíčku, jen zpívej!“</p>

<p class="e-bookprozatext">„Budu, dáš-li mi tu skvostnou šavli! Budu zpívat, dáš-li
mi ten krásný prapor, dáš-li mi císařovu korunu!“</p>

<p class="e-bookprozatext">A Smrt mu dala za každou sloku písně jeden klenot a
slavík zpíval dále. Pěl o tichém hřbitůvku, kde rostou bílé růže, voní křoviny
a svěží tráva je zavlažována slzami pozůstalých. Tu Smrt zatoužila po své
zahrádce, i vznesla se jako chladná, bílá mlha oknem ven.</p>

<p class="e-bookprozatext">„Díky, díky tobě, nebeský ptáčku,“ volal císař. „Však
já tě znám. Tebe jsem vyhnal ze své říše, a přece jsi svým zpěvem odčaroval tak
ošklivé duchy od mé postele, odehnal Smrt z mého srdce! Jak se ti odměním?“</p>

<p class="e-bookprozatext">„Již ses mi odměnil,“ řekl slavík. „Slzy v tvých očích
byly mi odměnou, když jsem poprvé zpíval, a to ti nikdy nezapomenu! Jsou to
drahokamy, které lahodí srdci zpěvákovu. Můj zpěv tehdy napravil tvé srdce, že
jsi od té doby byl k svému lidu laskav, dal jsi mu svobodu a sám bděl nad tím,
aby mu nikdo neubližoval. Ale nyní spi a osvěž se a posilni! Budu ti zpívat!“</p>

<p class="e-bookprozatext">A zpíval&#160;– a císař upadl v sladký sen, tuze
krásný a blahodárný.</p>

<p class="e-bookprozatext">Slunce na něj zářilo oknem, když se probudil posilněn
a zdráv. Žádný z jeho služebníků se ještě nevrátil, neboť myslili, že je mrtev.
Ale slavík tu ještě byl a zpíval.</p>

<p class="e-bookprozatext">„Navždy musíš zůstat u mne!“ pravil císař. „Budeš
zpívat jenom tehdy, kdy budeš chtít. A toho umělého ptáka rozbiju na tisíc
kousků.“</p>

<p class="e-bookprozatext">„Nedělej to,“ řekl slavík. „Vždyť ti prokázal tolik
dobrého, kolik dovedl! Podrž si ho jako dosud! Nemohu bydlit v zámku, ale
dovol, abych přišel, až budu mít sám chuť. I budu kvečeru sedat tady na větvi u
okna a zpívat tobě, aby ses rozveselil a také zamyslil. Budu zpívat o šťastných
lidech a také o těch, kteří trpí. Budu zpívat o&#160;dobrém i zlém, které tě
tajně obklopuje. Malý zpěváček se dostane daleko, k chudému rybáři, ke krovu
rolníkovu, ke každému, kdo je daleko od tebe a od tvého dvora. Miluji tvé srdce
víc než tvoji korunu. Přijdu, budu ti zpívat!“</p>

<p class="e-bookprozatext">Nato slavík odletěl.</p>

<p class="e-bookprozatext">Služebníci vešli, aby se podívali na svého mrtvého
císaře.&#160;– Podivili se, když jim císař pravil:</p>

<p class="e-bookprozatext">„Dobré jitro!“</p>

</div>
</body>
</html>